
Krav til Programmet/koden
Følgende krav gjelder for programmet/applikasjonen:

    Koden skal følge en bestemt kodestil (enten Google eller "BlueJ"-stilen gitt i regelfilen "IDATx1001" for Chekstyle)
    Kodestilen skal verifiseres med CheckStyle-plugin (for BlueJ, IntelliJ osv) og vise ingen regelbrudd ved levering. Se: https://www.ntnu.no/wiki/display/idatx1001/CheckStyle+og+SonarLint+for+BlueJ%2C+IntelliJ+osv
    Klassen og alle metoder, variabler (felt, parametre, lokale variabler) skal ha gode, beskrivende navn som tydelig gjenspeiler hvilken tjeneste en metode tilbyr, eller hvilken verdi variablene representerer/holder på.
    Alle navn på klasser, metoder og variabler skal være på engelsk.
    Løsningen din skal i størst mulig grad oppfylle designprinsippene coupling, cohesion og responsibility driven design.
    Brukerinteraksjonen skal være brukervennlig, intuitiv og  utfyllende (bruker skal til enhver tid ha full oversikt over hva som foregår, hva some r foventet av han/henne)

Du velger selv hvilken IDE (utviklingsverktøy) du vil bruke på prosjektet (BlueJ, IntelliJ, VisualStudio Code etc).
For å teste klassen i starten (spesielt til dere som ikke bruker BlueJ): Lag en klasse som representerer selve applikasjonen, og implementert klassemetoden public static void main(String[] args){} i denne klassen. Skriv test-kode i main-metoden for å teste at Vare-klassen din fungerer som forventet.
Senere, bruk enhetstesting (JUnit).
Krav til innlevering
Du leverer prosjektet ditt som en ZIP-fil (IKKE .TAR, . PAR,.GZ osv!!!) i Inspera når mappen åpnes. ZIP-filen skal inneholde hele mappestrukturen din slik at det er mulig for sensor å enkelt pakke ut ZIP-filen og kjøre applikasjonen din. Dersom sensor må tilpasse oppsett osv for å kunne få kjørt appliaksjoen din kan det medføre trekk under sensur;-)


Krav til rapport
Vi har laget en mal du kan bruke for rapporten. Denne malen er basert på samme mal som dere vil møte når dere skal skrive Bachelor-oppgave siste året. Ved å bli vant med å skrive rapport iht dette formatet allerede nå, blir det å skrive Bachelor-rapport siste året betydelig enklere ;-) Malen inneholder "hjelpe-tekst" (grønn) som dere enkelt kan fjerne før rapproten skal leveres inn.
Her er malen: Studentrapport.dotx
Følgende krav gjelder for rapporten:
Rapporten skal inneholde:

    En forside med kandidatnavn, og navn på emnet ("IDATA1001 Programmering 1" for Ålesund osv.)
    En innholdsfortegnelse (automatisk generert)
    En innledning som beskriver kort kravspesifikasjonen gitt i oppgaven (her kan du hente det meste fra oppgavebeskrivelsen).
    En terminologi-liste, som inneholder begreper relatert til oppgaven, både på norsk og engelsk
    En teori-del der dere kort gjør rede for de teorier som dere har anvendt under utviklingen av applikajsonen (coupling, cohesion osv)
    En metode/desig-del der dere kort beskriver metoden dere har jobbet etter, og hvilke verktøy dere har benyttet (hvilken IDE, + andre verktøy)
    Under hovedavsnittet "resultater". Beskriv med egne ord hvilke valg du har gjort når du utviklet applikasjonen:
        Hvorfor valgte du de datatypene du valgte (for feltene til klassen)?
        Har du implementert mutator-metoder for noen av feltene? I så fall; for hvilke felt og hvorfor?
        Hvilke klasser har du laget? Hva ligger bak navngivingen av klassene?
        Hvilke ansvar/rolle har de ulike klassene?
        Beskriv også prosessen (NB! IKKE SOM "DAGBOK"): hvilke endringer fant du ut underveis at var lurt å gjøre og hvorfor (refactoring) ?
        Reflekter/diskuter hvilke tiltak du har innført for å sikre at klassen er implementert som en robust klasse (en robust klasse er en klasse der det ikke er mulig å angi ugyldige verdier til feltene i klassen).
    Avslutt rapproten med drøfting der du gir din vurdering av det endelige resultatet. Hvordan ble resultatet i forhold til teoriene for god design ?
    Konkluder til slutt (i konklusjon-delen): hva har vært det mest lærerike med oppgaven? Hva ville du foreslått som forbedringer? Hva ville du ha utvidet applikasjonen med om det var mer tid?


NB! Pass på at rapporten ikke blir en dagbok ("I del 1 ble vi bedt om å .....", "deretter i del 2 skulle vi lage..."). Tenk at rapporten skal være kjemisk fri for referanse til de 3 delene oppgaven er inndelt i. Fokuser på sluttproduktet og veien din dit. Beskriv f.eks. i resultatdelen at "Første versjon av Vare-klassen hadde noen klare svaketer, som ..... Klassen ble derfor refaktorert/re-designet ...slik og slik.. for å oppnå...". "For klassen AAA ble det valgt å ....".
Unngå også i størst mulig grad å skrive på "jeg"-form: "Jeg tok først..:", "Deretter valgte jeg....".
LYKKE TIL :-)